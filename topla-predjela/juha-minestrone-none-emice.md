# Juha minestrone none Emice

> Nona Emica je virovala da priko šetemane triba ist nešto na žlicu. Mineštrone je odlična juva za sva godišnja doba, osim lita. Liti je bilo prevruće, pa bi nonu Emicu uvatile fumade.

## Sastojci

* 1 žuti luk \(kapula\)
* 3 srednja krumpira
* 1 veća mrkva \(karota\)
* 4 češnja češnjaka \(špiga luka\)
* 10 dkg korijena celera \(selena\)
* 1/2 kg glavatog kupusa
* 1/2 veće tikvice
* 15 dkg špeka \(pancete\) ili 2 kranjske kobasice
* 1 žlica Vegete
* 1 Povrtna kocka
* 2 žlice sojinog ulja

## Priprema

1. Na dvije žlice sojinog ulja zažutiti jednu srednju kapulu.
2. Dodati na kockice izrezan krumpir, karotu, luk i korijen selena. Dodati još pola čikare vode da ne zagori.
3. Poslije desetak minuta staviti na kockice izrezan kupus i tikvicu i žutiti 10-15 minuta.
4. Dodati na kockice izrezanu pancetu \(kožu staviti u komadu\) ili dvi kranjske kobasice.
5. Sve prekriti vodom, dodati povrtnu kocku i vegetu, te pustiti da kuha uru vrimena.
6. Kad je povrće skuhano provjeriti gustinu. Ukoliko želite gušću juhu, povrće malo smečiti pirunom ili pasiračom za pire.
7. Dodati sol po želji.

## Posluživanje

Poslužite kao predjelo ili kao glavno jelo.

